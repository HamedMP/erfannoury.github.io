---
layout: post
category: Internship, کارآموزی
title: کارآموزی من در شرکت X
published: private
---
به نام خدا
===========

## مقدمه

## چه فکر می‌کردم در مورد شرکت X می‌دانم
سال اول که وارد دانشگاه شدم یکی از اولین چیزهایی که شنیدم، شرکت X بود. شنیدم که یه شرکت خفنی هست که فقط بچه‌هایی که مدال طلای المپیاد ریاضی یا کامپیوتر دارن می‌تونن برن اونجا. یه جای خفنی که کلی حرف در موردش بود. کلی حرف در مورد محصولاتش که قراره به زودی عرضه بشن. منتظر این محصولات بودیم (جالبه که زمینه‌ی بیشتر این محصولات، همون محصولات اصلی گوگل هستن، البته بجز Youtube). خلاصه از اون موقع این تو ذهنم بود که یه شرکت کامپیوتری خیلی متفاوت تو ایران هست که کاراش خیلی بزرگ‌تر از کارایی هست که بقیه‌ی شرکتای کامپیوتری تو ایران حتی در موردش فکر می‌کنن. خلاصه همیشه برام سوال بود که محیط درونی این شرکت چطوریه و واقعاً چه کارهایی انجام می‌گیره. خیلی مشتاق بودم که بیشتر باهاش آشنا بشم. خیلی هم فرصت صحبت با هم‌دانشکده‌ای‌هایی که اونجا کار می‌کردن پیش نیومده بود. ولی همیشه فقط بچه‌های خفن میرفتن اونجا کار می‌کردن. گویا جای هر کسی نبود. خلاصه من همیشه تصورم از این شرکت یه ساختمان چند طبقه بود که اتاقاش با شیشه از هم جدا شده بودن. هر کسی یه میز بزرگ داره با یه چند تا مانیتور بزرگ :))
این تصور و شنیدن حرفای دیگه این چند سال دانشگاه یه تصویر باحالی از این شرکت تو ذهن من ساخته بود. همیشه هم منتظر محصولات این شرکت که این همه سال تبلیغ شده بود و همه منتظر بودیم بودم، ولی خب تو این چند سال صرفاً با عبارت «به زودی» از هر بازدیدکننده‌ای استقبال میشد. البته یکی از محصولات این شرکت از همون اول مورد کاربرد بود و من هم اوایل سال دوم دانشگاه به همراه جمعی از دوستان شروع به استفاده از این سرویس کردیم. سرویسی که محیط و افرادی متفاوت از جاهای دیگه داشت و فرصت خوبی بود تا کاری رو که به دفعات در جاهای دیگه قصد انجامش رو داشتم این بار تو این پلتفورم به صورت موفقیت‌آمیزی انجام بدم. این تصورات ذهنی و «دور از دسترس» بودن این شرکت سال‌ها همراه من بود تا اینکه بالاخره سال پیش یکی از دوستانم به این شرکت پیوست. بعد از پیوستن این دوستم به این شرکت (اتفاقی که خیلی از وقوعش تعجب کردم ولی خیلی خوشحال بودم) باعث شد که احساس کنم می‌تونم از این به بعد نزدیک‌تر این شرکت رو دنبال کنم و در موردش اطلاعات کسب کنم. همیشه امیدوارم بودم که یک روز بتونم با نحوه‌ی کار و محیط این شرکت آشنا بشم. این تصور رو داشتم که یک برنامه‌ریزی خیلی قوی این تیم حرفه‌ای و پربازده رو هدایت می‌کنه که تونستن ایجاد چنین سرویس‌هایی رو، اون هم در ایران و با وجود محصولات رقیب خارجی، هدف قرار بدن. همیشه دوست داشتم که بتونم در چنین محیطی قرار بگیرم و از این افراد کاربلد، حرفه‌ای بودن و productivity رو یاد بگیرم. ولی خب راهی نمی‌دیدم که بتونم به اونجا برسم.
نزدیکای این تابستون بود که یکی از دوستان هم‌آزمایشگاهی هم به شرکت X ملحق شدن. با توجه به خفونت این فرد این سری اصلاً تعجبی برام نداشت. خلاصه بعد از پیوستن ایشون به این شرکت بحث کارآموزی من هم در این شرکت مطرح شد. البته از قبل از پیوستن این دوست هم صحبت کارآموزی با مسئول بلندپایه‌ی شرکت شده بود و ایشون هم قبول کرده بودن که من رو به عنوان کارآموز در شرکت بپذیرن. ولی هنوز زمان اخذ کارآموزی مشخص نبود. در نهایت بخاطر نابود شدن موضوع پروژه‌ی کارشناسیم، تصمیم گرفتم که به جای گرفتن پروژه‌ی کارشناسی، کارآموزی رو بردارم. صحبت‌های نهایی هم با شرکت شد و قبول کردن که من تابستان کارآموزیم رو در این شرکت بگذرونم.

## چه تصوری از کارآموزی در شرکت X داشتم
بعد از اینکه صحبت با شرکت شد و البته موضوع فوق‌العاده‌ی کارآموزی من مشخص شد بسیار خوشحال شدم هم از اینکه فرصتی پیدا کردم روی چنین موضوعی در یک محیط واقعی کار کنم و هم اینکه بالاخره من هم می‌تونستم وارد محیط این شرکت بشم، هر چند کوتاه‌مدت. تصمیم بر این شد که از اوایل ماه رمضون کار رو شروع کنم. همین دوست هم‌آزمایشگاهی هم شدن mentor من در کارآموزی.   موضوع کارآموزی به این شکل بود که قرار بود یه سری روش‌های جدید علمی (میشه گفت خیلی جدید و خیلی علمی) رو روی یک مسئله‌ی واقعی که شرکت درگیرش بود اعمال کنیم و سعی کنیم نتیجه‌ی خوبی بگیریم. من هم سعی کردم که خودم رو از نظر علمی و عملی آماده‌ی این کار کنم. محیط شرکت هم استقبال خوبی از این روش علمی کرد (باید از تلاش‌های دوست هم‌آزمایشگاهی در راستای evangelism تشکر بسیاری بکنم). بخاطر همین هم قرار شد در هفته سه روز جلساتی رو به مطالعه‌ی این موضوع اختصاص بدیم تا هم من و هم تعدادی از افراد درگیر در موضوع شرکت بیشتر با این موضوع آشنا بشیم و بهتر بتونیم ازش استفاده کنیم.
یکی از پیشنیازهای اصلی به کارگیری این روش، وجود یه سخت‌افزار خاصی هست. وقتی که صحبت کارآموزی شد و البته موضوع کارآموزی مشخص شد قرار شد که این سخت‌افزار هم تا زمان شروع کارآموزی تهیه بشه. بخاطر اینکه امکان‌پذیری استفاده از چنین روشی کاملاً به این سخت‌افزار وابسته بود، موضوع تهیه‌اش از اهمیت بالایی برخوردار بود. ولی خب وقت نهایی کردن موضوع کارآموزی قول تهیه‌ی این سخت‌افزار هم به من داده شد.
با توجه به قولی که داده شده بود و موضوع بسیار خوبی که برای پروژه انتخاب شده بود و البته پیش‌زمینه‌های ذهنی که از این شرکت داشتم، بسیار مشتاق بودم که هر چه زودتر کارآموزیم تو این شرکت شروع بشه و بتونم رو همچین موضوعی کار کنم. 
پس سعی کردم خودم رو آماده کنم که به محض شروع کارآموزی سریع رو مدل‌های مختلف کار کنیم و سعی کنیم نتایج خوبی بگیریم، شاید هم موفق شدیم به نتایج جدیدی برسیم که ارزش علمی هم داشته باشه. من که خیلی امیدوار بودم. بالاخره یه تابستون، 240 ساعت، وقت خیلی خوبیه برای اینکه کار هدف‌دار و باارزش انجام بگیره.

## کارآموزی در شرکت X چگونه بود
وقتی که کارآموزی شروع شد خبر پیدا کردم که هنوز اون سخت‌افزار تهیه نشده. به من گفتن که تا یه هفته‌ی دیگه یا حداکثر تا آخرای ماه رمضون تهیه میشه. منم گفتم مشکلی نداره، فعلاً کارای دیگه‌ای انجام میدم و بعد از اینکه سخت‌افزار تهیه شد کار اصلی رو شروع می‌کنیم. با دیدن شرایط شرکت در مورد تهیه‌ی این سخت‌افزار، به این هم فکر کردم که حتی اگر لازم باشه بعد از اتمام مهلت کارآموزی هم بیام و روی این پروژه کار کنم تا کاری که قرار بود و توی تعریف پروژه‌ی کارآموزی نوشته شده بود رو انجام بدم. 
متاسفانه هر چقدر که از شروع کارآموزی می‌گذشت، وعده‌ی تهیه‌ی این سخت‌افزار هم عقب میوفتاد. هر بار صحبت هفته‌ی بعد بود، هر بار وعده‌ای جدید که انشالله به زودی سخت‌افزار هم تهیه خواهد شد و بالاخره من می‌تونم رو موضوع اصلی قرار شده بود کار کنم. این وسط هم برای اینکه بیکار نمونم، کارهایی به من داده شده بود. اون اول که گفتن فعلاً به صورت موقت رو یه مجموعه داده کار کنم. بعد که شروع به کار کردم و هر بار شروع قسمت اصلی کارآموزی به عقب افتاد، کارهایی که «به صورت موقت» باید روی اون مجموعه داده انجام میدادم هی بیشتر میشد. کارهایی که مطمئن بودم به هیچ دردی نخواهد خورد. چون نه کدی که استفاده می‌کردم به درد کار اصلی می‌خورد و نه اصلاً اون مجموعه داده نزدیک داده‌هایی بود که این شرکت داشت و قرار بود از این مدل‌ها روی اون داده‌ها استفاده بشه. هر هفته که میگذشت احساس می‌کردم که بیش از پیش بی‌برنامگی داره به همه چی غلبه می‌کنه و کارآموزی درست بشو نیست. هر هفته هم کارهای جدیدی اضافه میشد که باید انجام میدادم تا به مرحله‌ی بعدی کارها میرفتم. کارهایی که نه کسی بعداً نیازی بهش پیدا می‌کرد نه حتی کسی اهمیتی به انجامش میداد. قطعاً مجموعه داده‌ای هم که مال سال 2007 بود قرار نبود به هیچ درد من بخوره و فایده‌ای از نظر علمی داشته باشه (البته بخاطر اینکه مجموعه داده بزرگ بود، اصطلاحاً test bed خیلی خوبی برای مدل اصلی اولیه بود که البته هیچ‌وقت نزدیک این مرحله هم نشدیم). تنها کاری که در این مدت انجام گرفت این بود که با دوست هم‌آزمایشگاهی در مورد آخرین روش‌ها بحث کنیم، سعی کنیم بیشتر بفهمیمشون و امیدوار باشیم که «معجزه‌ای» رخ بده و بتونیم اصل کار رو شروع کنیم.

## شرکت X را چگونه دیدم
چیزی که در این مدت از شرکت X دیدم از خیلی جهات متفاوت‌تر از چیزی بود که تصور می‌کردم. مثلاً Xای‌ها خیلی خودمانی و خوش‌برخورد بودند (تقریباً)، تفریحات زیادی هم داشتن و برنامه‌ی بعضی کارها مثل نماز و بعدش ناهار همیشه دقیق بود. بعد از نهار (و گاهی اوقات دیگر هم) بساط Xbox، پینگ‌پونگ و البته فوتبال‌دستی بر پا بود. لازم می‌دونم که از شرکت X بابت فراهم‌آوردن اینچنین امکانات و البته تغذیه در طول کارآموزی تشکر کنم. نکته‌ی مثبت دیگه این بود که تقریباً اکثر افراد با جدیدترین تکنولوژی‌ها و پروژه‌های نرم‌افزاری کار می‌کردن. زیرساخت نرم‌افزارهای سازمانی هم بسیار تکمیل و به‌روز بود.
ولی مهم‌ترین چیزی که در این شرکت ندیدم، مهم‌ترین چیزی که به دنبالش بودم تا در یک محیط واقعی، از افراد درگیر، یاد بگیرم، هدف و برنامه بود. پنجاه و چند بردار رو در نظر بگیرید که از مرکز به راستاهایی پراکنده در فضا با توزیعی تقریباً یکنواخت اشاره می‌کنن. برآیند این بردارها با تقریب خوبی صفر میشه، اگر هم در یک لحظه از زمان صفر نباشه، اگر در یک بازه‌ی متناهی غیرصفر از زمان در نظر گرفته بشه حتماً صفره. متاسفانه وقتی با چنین محیطی مواجه شدم تا مدت‌ها مشکل داشتم که چطور می‌تونه این شرایط 

## چند سوال و پاسخ

## جمع‌بندی
درسته که هر فرد و شرکتی می‌تونه درگیر مشکلات بشه و همیشه و هر روز نمیشه انتظار داشت که مشکلات وجود نداشته باشن، عدم احساس انجام‌دادن یه کاری،
