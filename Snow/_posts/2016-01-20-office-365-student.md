---
layout: post
category: Education, Software 
title: آفیس رایگان برای دانشجویان
---
به نام خدا
===========

چون دانشجویان در سراسر دنیا قشر فقیری هست(!)، بخاطر همین خیلی از شرکت‌های نرم‌افزاری سعی می‌کنن بعضی از سرویس‌ها و نرم‌افزارهاشون رو با قیمت پایین یا به صورت رایگان به دانشجویان ارائه بکنن. نمونه‌اش مثلاً گیت‌هابه که پنج تا repository خصوصی به هر دانشجو میده، یا مثلاً شرکت Autodesk نرم‌افزار AutoCAD یا یه تعداد دیگه‌ای از نرم‌افزارهاش رو به صورت رایگان میده، شرکت Jetbrains اجازه‌ی استفاده از IDEهاش و البته Resharper رو به صورت رایگان میده و کلی چیز دیگه که اگر بگردید حتماً پیدا می‌کنید.

یکی دیگه از شرکت‌هایی که از قدیم کلی خدمات رایگان به دانشجوها میده شرکت Microsoft هست. این شرکت تحت برنامه‌ی [Dreamspark](https://dreamspark.com) یه سری از خدمات رو از سال‌ها قبل ارائه میداد، خدماتی مثل Windows Server، SQL Server، Microsoft R Server و البته خدماتی با همکاری شرکت‌های دیگه مثل Github و Xamarin و یه مدت استفاده از آموزش‌های سایت Pluralsight. قدیم‌ها هم که ویژوال استودیو کلاً نسخه‌ی رایگان نداشت، نسخه‌ی Professional ویژوال استودیو رو هم میشد از طریق این برنامه گرفت. ولی الان که نسخه‌ی رایگان Community به نسخه‌های ویژوال استودیو اضافه شده نیاز به این خدمت کم شده. راستی اخیراً هم اکانت رایگان Azure به کاتالوگ خدمات Dreamspark اضافه شده که البته فعلاً نمیشه از ایران فعالش کرد. باید صبر کرد ببینیم این مشکل رو حل می‌کنن یا نه.

قبلاً از طریق برنامه‌ی Dreamspark میشد تخفیف برای خرید subscription آفیس 365 گرفت، ولی این رو برداشتن. 

به جاش الان آفیس 365 به صورت رایگان به دانشجوها داده میشه!! :)

شاید یک سال قبل (یا کمتر یا بیشتر، دقیق یادم نیست) بود که اعلام شد مایکروسافت به دانشجوها subscription آفیس 365 رو به صورت رایگان ارائه خواهد داد. برای اینکار هم نیاز به این دارید که آدرس ایمیل از طرف دانشگاه با دامنه‌ی .edu داشته باشید. 

مشکل این بود که این امکان برای ایران نبود، یعنی با ایمیل دانشگاه‌های ایرانی نمیشد این کار رو کرد. ولی امروز به صورت اتفاقی دوباره سعی کردم این کار رو بکنم و موفق شدم. یعنی احتمالاً مدتی هست که این امکان فراهم شده و بالاخره از اینجا با ایمیل دانشگاه‌های ایرانی هم میشه آفیس 365 رو گرفت. برای اینکار کافیه به ا[ین آدرس](https://products.office.com/en-us/student/office-in-education)  برید و با وارد کردن ایمیل دانشگاهی‌تون حساب آفیس 365 رو دریافت کنید. با این کار یک ترابایت فضای رایگان روی OneDrive می‌گیرید. بعد می‌تونید نرم‌افزار آفیس رو بدون نیاز به کرک کردن استفاده کنید (البته من رو نسخه‌ی Office Standard امتحان کردم، چون این برنامه شامل نرم‌افزارهای Word، PowerPoint، OneNote و Excel میشه) نسخه‌های دیگه شامل نرم‌افزارهای دیگه‌ای هستن که توی این توافقنامه نیستن. در ضمن با این کار میشه آفیس رو روی 5 تا از کامپیوترهاتون استفاده کنید (PC و Mac) (توجه کنید روی کامپیوترهاتون، نه روی کامپیوتر خودتون و کسای دیگه، این Licence فقط به یک شخص حقیقی داده میشه). بعد روی موبایل و تبلت‌تون هم می‌تونید ازش استفاده کنید (روی همه‌ی سیستم‌عامل‌ها).

**سلب مسئولیت** (فارسی همون Disclaimer): من این کارها رو با ایمیل دانشگاهی که توش مشغول تحصیل هستم (دانشگاه شریف) امتحان کردم، در مورد دانشگا‌ه‌های دیگه‌ی ایران اطلاعی ندارم.
