---
layout: post
category: Deep Learning, Research, NLP
title: پژوهش و همکاری با sourced
---
به نام خدا
===========

بعد از اینکه فرمان اجرایی ممنوعیت مهاجرت تبعه‌ی هفت کشور توسط ترامپ امضا شد، صحبتی با آقای Eiso Kant پیش اومد در مورد وضعیت پژوهش در ایران و مشکلاتش.
آقای Eiso Kant مدیرعامل و یکی از بنیان‌گذاران شرکت 
[source{d}](http://sourced.tech/)
 هستن.
هدف این شرکت ساخت یک هوش مصنوعی هست که بتونه کد رو بفهمه. هدف بسیار جالبی هست و فکر می‌کنم خیلی کاربرد داشته باشه، حداقل برای کسایی که بلدن کد بزنن. البته هدف فراتر از این هم هست. برای اینکه بتونن به این هدف برسن لازمه که بتونن کد رو به خوبی بفهمن. به همین خاطر همه‌ی کدهای موجود در گیت‌هاب و بیت‌باکت رو گرفتن و تحلیل کردن، پس اگر کدی روی هر کدوم از این سایت‌ها داشتید که به صورت عمومی منتشر شده بود، جزو داده‌هایی که این شرکت جمع کرده و روشون تحلیل انجام داده قرار داشته. این شرکت کلی پروژه‌ی جالب رو به صورت متن‌باز منتشر کرده که یه پیاده‌سازی از 
[git به زبان Go](https://github.com/src-d/go-git)
 و یک پیاده‌سازی الگوریتم خوشه‌بندی
 [K-means بر روی کارت گرافیکی](https://github.com/src-d/kmcuda)
 جزو جالب‌ترین این پروژه‌ها از نظر من هستن.

خلاصه بعد از اینکه صحبت در مورد پژوهش شد ایشون پیشنهاد دادن که علاقه‌مند هستن با کسایی که در حال حاضر در ایران مشغول پژوهش هستن یا می‌خوان پژوهش جدی داشته باشن، در زمینه‌هایی که مرتبط به هدف شرکت باشه همکاری بکنن.
برای اینکه توضیحی در مورد شرکت و هدف‌شون داده باشن و جزئیات و شرایط این همکاری مشخص باشه، یه ارائه آماده کردن که
[تو این لینک](https://docs.google.com/presentation/d/1wUWs3nIlwLsosMW30-K8aaoEZYbp92XqEbkm0-VwsBk/edit?usp=sharing)
می‌تونید ببینیدش.

من فکر می‌کنم که همچنین همکاری‌هایی می‌تونه خیلی مناسب باشه و یک تجربه‌ی آموزشی خیلی خوبی رو فراهم بکنه. پس اگر فکر می‌کنید که پیشنیازهای لازم رو دارید و در مورد پژوهش در این موضوعات جدی هستید (یا اگر حتی هنوز موضوع پایان‌نامه‌ی ارشدتون رو تعریف نکردید)، توصیه می‌کنم حتماً باهاشون تماس بگیرید. اگر سوال دیگه‌ای داشتید می‌تونید با من هم تماس بگیرید.
